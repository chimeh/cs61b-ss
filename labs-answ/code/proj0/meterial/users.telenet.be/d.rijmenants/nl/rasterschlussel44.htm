<html>

<head>
<meta http-equiv="Content-Type"
content="text/html; charset=iso-8859-1">
<meta name="description" content="Rasterschlüssel 44">
<meta name="keywords"
content="rasterschlüssel, rasterschlussel, rs-44, rs 44, cysquare, John H Tiltman, digraph, grid cipher">
<meta name="GENERATOR" content="Microsoft FrontPage Express 2.0">
<title>Rasterschlüssel 44</title>
<link rel="stylesheet" type="text/css" href="../standaard.css">
</head>

<body background="../pics/back4.gif" bgcolor="#FFFFFF">
<div align="center"><center>

<table border="0" cellpadding="10" cellspacing="0" width="950"
background="../pics/back5.gif">
    <tr>
        <td><table border="1" cellpadding="0" cellspacing="0"
        width="100%" bordercolor="#FFFFFF"
        bordercolordark="#FFFFFF" bordercolorlight="#FFFFFF">
            <tr>
                <td width="100%"
                background="../pics/backheader.jpg"
                bordercolor="#000000" bordercolordark="#000000"
                bordercolorlight="#000000"><table border="0"
                cellspacing="10" width="100%">
                    <tr>
                        <td align="right"><font color="#000000"
                        size="3"><strong>CODEERMACHINES EN
                        CRYPTOGRAFIE</strong></font></td>
                    </tr>
                    <tr>
                        <td><font color="#000000" size="5"><strong>Het
                        Duitse Rasterschlüssel 44 Veldcijfer</strong></font></td>
                    </tr>
                </table>
                <table border="0" cellpadding="2" cellspacing="0"
                width="100%">
                    <tr>
                        <td width="100%" bgcolor="#808080"><a
                        href="../index-nl.htm" class="menu">Home</a></td>
                    </tr>
                </table>
                </td>
            </tr>
        </table>
        <h4><font color="#FF0000" size="2"><br>
        </font><font size="2">De Duitse Rasterschlüssel 44</font></h4>
        <p><font size="2"><img src="../pics/rs44small.jpg"
        align="right" hspace="0" width="361" height="475"></font><font
        size="2">De Rasterschlüssel 44 (RS 44) was een
        uitstekend Duits handcijfer (pen-en-papier systeem) voor
        low-level militaire vercijfering, gebruikt tijdens de
        Tweede Wereldoorlog. Geïntroduceerd in maart 1944, was
        RS 44 een perfecte mix tussen veiligheid en
        gebruiksgemak. De Geallieerde codebrekers deden er zo
        lang over om de berichten de breken dat de inhoud nadien
        geen tactische waarde meer had. Uiteindelijk deden ze de
        moeite niet meer.</font></p>
        <p><font size="2">Op deze pagina tonen we hoe RS 44 werd
        gebruikt, zoals beschreven in de &quot;Schlusselanleitung
        zum Rasterschlüssel 44, 24 Marz 1944, Oberkommando der
        Wehrmacht&quot;, geven we een praktisch voorbeeld.en
        tonen we de oorsprong van de Rasterschlüssel 44 . Een
        Excel blad om RS 44 sleutels te genereren en te printen
        is ook beschikbaar als download.</font></p>
        <h4><font size="2">Rasterschlüssel 44</font></h4>
        <p><font size="2">De Rasterschlüssel 44 (zie afbeelding
        rechts) is een raster-transpositiecijfer dat klaartekst
        letters verschuift. Om te vercijferen wordt de klaartekst
        in de rijen geschreven en de cijfertekst uit de kolommen
        gelezen. Om te ontcijferen wordt de cijfertekst in de
        kolommen geschreven en de klaartekst uit de rijen gelezen</font></p>
        <p><font size="2">De RS 44 heeft een raster (<em>Rasterschablone</em>)
        met 600 cellen (24 rijen en 25 kolommen). Elke rij bevat
        10 onregelmatig geplaatste witte (lege) cellen voor de
        tekst en 15 zwarte cellen. Alle kolommen en rijen hebben
        uniek willekeurige bigrammen (twee-letter codes),
        samengesteld uit de letters a, b, c, d en e (van
        &quot;aa&quot; tot &quot;ee&quot;). De kolommen dragen
        ook de nummers 1 tot 25 in willekeurige volgorde. De
        Rasterschlüssel bevat bovendien twee willekeurige
        alfabetten (Ortsnamenalphabetes) voor het coderen van
        plaatsnamen en een letterconversietabel (<em>Buchstabentauschtafel</em>)
        om bigrammen te coderen. Welk alfabet gebruikt diende te
        worden werd voorgeschreven per order. De witte en zwarte
        cellen, de bigrammen en nummering op het raster, en de
        willekeurige alfabetten werden dagelijks gewijzigd.</font></p>
        <p><font size="2">De Rasterschlüssel template werd onder
        het eerste blad van een blocnote. De vellen van de
        blocnote waren zeer dun, transparant en bevatten
        rasterlijnen. Zo kon de operator de template zien maar
        schreef hij op de dunne vellen.<br>
        </font></p>
        <h4><font size="2">Opmaak van het bericht</font></h4>
        <p><font size="2">Het bericht moet minsten 60 letters
        bevatten en mag nooit langer zijn dan 200 letters
        (waardoor minsten 40 cellen leeg blijven). Willekeurige
        woorden (<em>Wahlworter</em>) dienen toegevoegd te worden
        wanneer het bericht minder dan 60 letters bevat. Om de
        willekeurige woorden van het echte bericht te
        onderscheiden worden in de willekeurige woorden voor en
        achter het bericht de respectievelijk twee laatste en
        twee eerste letters twee maal geschreven (v.b.
        &quot;dunkeell&quot; &amp; bericht &amp;
        &quot;rriichtung&quot;). Berichten met meer dan 200
        letters moeten verdeeld worden in verschillende kleinere
        berichten, elk onafhankelijk vercijferd.</font></p>
        <p><font size="2">Plaatsnamen moeten gecodeerd worden met
        het plaatsnamenalfabet. Plaatsnamen mogen nooit herhaald
        worden tenzij verwarring of fouten zouden kunnen
        voorkomen. Herhalingen mogen niet gescheiden worden door
        een &quot;x&quot;. De letters &quot;aa&quot; en
        &quot;ee&quot; worden respectievelijk voor en na de
        gecodeerde plaatsnaam gezet, om die te onderscheiden van
        de rest van het bericht.</font></p>
        <p><font size="2">De operators werden aangemoedigd om zo
        veel mogelijk afkortingen te gebruiken, zoalng het maar
        verstaanbaar bleef, zelfs als het bericht daardoor minder
        dan 60 letters zou bevatten (in dit geval werden
        willekeurige woorden toegevoegd). Normaal worden
        leestekens nooit gebruikt tenzij vereist voor de
        leesbaarheid. In dat geval worden ze uitgeschreven. Een
        punt wordt geschreven als &quot;stop&quot;, een komma als
        &quot;koma&quot;, een vraagteken als &quot;fraq&quot; en
        aanhalingstekens als &quot;klam&quot;. Spaties worden
        nooit gebruikt en een scheiding door &quot;x&quot; is
        enkel toegestaan indien de leerbaarheid dit vereist.</font></p>
        <p><font size="2">De Duitse Umlaute worden uitgeschreven
        (ä = ae, ë = ae, ö = oe, ü = ue), de
        lettercombinaties &quot;ch&quot; and &quot;ck&quot;
        worden vervangen door &quot;q&quot; en de dubbel-letter
        &quot;ß&quot; door &quot;sz&quot;. Getallen worden
        cijfer per cijfer gespeld. Meerdere nullen worden
        geschreven als: 00 = zenta, 000 = mille, 0000 = mira
        (e.g. 5200 = funf zwei zenta). Romeinse cijfers worden
        voorafgegaan door &quot;roman&quot;.</font></p>
        <h4><font size="2">Vercijferen met RS 44</font></h4>
        <p><font size="2">Er word een willekeurige positie op het
        raster gekozen, aangeduid met de bigrammen van de kolom
        en de rij. De eerste cel voor het bericht ligt op de
        kruising van die kolom en de rij, en als dit een zwarte
        cel is, de eerstvolgende witte cel. De startcel voor
        verschillende berichten moet willekeurig over het hele
        raster gekozen worden. Als een kolom of rij eenmaal
        gebruikt is trekt men een schuine streep door door dat
        bigram. De tweede keer trekt men er een kruis door.
        bigrammen met een kruis mogen niet gebruikt worden zolang
        er bigrammen zijn zonder kruis.</font></p>
        <p><font size="2">Om te vercijferen wordt de klaartekst
        van links naar echts in de lege cellen ingevuld. Indien
        het einde van het raster bereikt word gaat men verder
        vanaf de eerste cel links bovenaan. De cijfertekst wordt
        kolom per kolom afgelezen, van boven naar onder, in de
        volgorde zoals aangegeven door de nummering van de
        kolommen. De cijfertekst wordt geschreven in groepen van
        vijf letters. De startkolom om de cijfertekst af te lezen
        wordt vooraf bepaald.</font></p>
        <p><font size="2">Initieel werd de startkolom bepaald
        door de minuten van de berichttijd en het aantal letters
        van het bericht. Eerst berekenen we het totaal van de
        afzonderlijk cijfers. Een voorbeeld: tijd 1725 en 83
        letters geeft 2 + 5 + 8 + 3 = 18. Vervolgens tellen we 18
        kolommen naar rechts, beginnende met de kolom, rechts van
        de kolom die geselecteerd was om de eerste cel te bepalen
        (als we aan de laatste kolom rechts komen tellen we voort
        vanaf de eerste kolom). Als we uitkomen bij de 18de kolom
        en deze draagt bijvoorbeeld het nummer 12, dan lezen we
        de cijfertekst uit de kolommen 12, 13, 14 en zo voort.</font></p>
        <p><font size="2">In oktober 1944 gaf het Commando van de
        Wehrmacht een order uit om het systeem wijzigen. Vanaf
        dan werd de startkolom onmiddellijk door de operator zelf
        willekeurig gekozen. Deze kolom dient te variëren voor
        elk nieuw bericht en de eerste kolom mag nooit gebruikt
        worden.</font></p>
        <h4><font size="2">De berichtsleutel</font></h4>
        <p><font size="2">De vier letters van de kolom en rij
        bigrammen (startcel positie) worden gecodeerd met de
        letterconversietabel. De letter (a, b, c, d of e) wordt
        vervangen door een willekeurig gekozen letter eronder.
        Het gebruik van de gekozen letters moet variëren en alle
        gecodeerde letters binnen een groep moeten verschillen.
        De gecodeerde bigrammen zijn de zogenaamde berichtsleutel
        (<em>Spruchschlüssel</em>). De complete hoofding voor
        het bericht ziet er dan als volgt uit:</font></p>
        <p><font size="2" face="Courier New">1725 - 83 dacb -</font></p>
        <p><font size="2">Vanaf oktober 1944, met de wijziging
        van de procedure, werd het bigram dat de startkolom
        aanduidt ook gecodeerd met de letterconversietabel. De
        hoofding van het bericht, dat nu de berichtsleutel en
        startkolom bevat, ziet er dan als volgt uit:</font></p>
        <p><font size="2" face="Courier New">1725 - 83 - dacb ed
        -</font></p>
        <p><font size="2">De berichtsleutel (keuze van bigrammen)
        moet zo veel mogelijk variëren en gebruik van
        identiekeberichtsleutels dient vermeden te worden.</font></p>
        <p><font size="2">Sommige RS 44 sleutels hebben een
        sleutel identificategroep (<em>Kenngruppe</em>). Indien
        bijgevoegd zijn er vier drie-letter identificatiegroepen
        voor elke dag en type sleutel. Deze identificatiegroepen
        worden normaal enkel gebruikt indien identificatie
        noodzakelijk is. De vier groepen worden afwisselend
        gebruikt en in de hoofding van het bericht ingevoegd.
        Indien de Kenngruppe &quot;xeh was zag de hoofding er als
        volgt uit:</font></p>
        <p><font size="2" face="Courier New">1725 - 83 - keh dacb
        ed -</font></p>
        <h4><font size="2">Ontcijferen met RS 44</font></h4>
        <p><font size="2">De ontvangende operator decodeerd de
        berichtsleutel met behulp van de letterconversietabel.
        Daarvoor kijkt hij welke letter (a, b, c, d, or e) boven
        de gecodeerde letter staat in de conversietabel. Met de
        gedecodeerde kolom en rij bigrammen kan hij de startcel
        bepalen. De startkolom wordt ofwel met de berichttijd en
        aantal letters berekend (oude procedure), ofwel door de
        decoderen van het bigram voor de startkolom in de
        berichtsleutel (nieuwe procedure).</font></p>
        <p><font size="2">Hij telt het aantal cellen, gevonden in
        de hoofding van het bericht, beginnend met de startcel,
        rij per rij, op dezelfde manier als men een bericht zou
        invullen. De ongebruikte cellen onder en/of boven en
        voor/achter de berichtcellen worden doorstreept waardoor
        het gebied zichtbaar word dat voor het bericht
        gereserveerd is.</font></p>
        <p><font size="2">De operator kan nu de cijfertekst in de
        gereserveerde cellen invullen, beginnende met de
        startkolom en doorgaan zoals bepaald door de nummering
        van de kolommen. De cijfertekst wordt kolom per kolom van
        boven naar onder ingevuld, maar enkel in de gereserveerde
        cellen. Wanneer de volledige cijfertekst is ingevuld op
        het raster kan men de klaartekst rij per rij aflezen,
        beginnende bij de startcel.</font></p>
        <h4><font size="2">Een praktisch voorbeeld</font></h4>
        <p><font size="2">Het volgende bericht wordt verzonden om
        1400 Hr:</font></p>
        <table border="0" cellpadding="5" cellspacing="0">
            <tr>
                <td width="100%" bgcolor="#EEEEDD"
                celpadding="20"><pre><font size="2">
 Zurücktreten 3 Infanterie Regiment beendet wie befohlen. Verluste begrenzt.      
 Umgruppierung in Hermonville vermutlich um 1800 Uhr beendet.</font>
<font size="2">
 Vertaling:

 Terugtrekken 3 infantrie regiment zoals beëindigd bevolen. Verliezen beperkt.
 Hergroeppering in Hermonville vermoedelijk om 1800 Hr beëindigd. 

</font></pre>
                </td>
            </tr>
        </table>
        <p><font size="2">De plaatsnaam Hermonville wordt
        gecodeerd in &quot;wqfntckorre&quot; met het eerste
        alfabet:</font></p>
        <p><img src="../pics/rs44alphabet.jpg" width="541"
        height="71"></p>
        <p><font size="2">Het bericht zoals het vercijferd zal
        worden:</font></p>
        <table border="0" cellpadding="5" cellspacing="0">
            <tr>
                <td width="100%" bgcolor="#EEEEDD"
                celpadding="20"><pre><font size="2">
 zuruecktreten drei inf rgt beendet wie befolen stop verluste begrenzt stop       
 umgruppierung in aa wqfntckorre wqfntckorre ee vermutliq um eins aqt uhr beendet

</font></pre>
                </td>
            </tr>
        </table>
        <p><font size="2">In ons voorbeeld kiezen we kolom
        &quot;ce&quot; en rij &quot;bb&quot; om de startcel aan
        te duiden. We doorstrepen deze bigrammen en noteren ze
        ook op het sleutelblad. Aangezien deze positie een zwarte
        cel is nemen we de eerstvolgende witte (lege) cel, die
        vijf cellen verder naar rechts te vinden is. We vullen
        het bericht in en gaan bovenaan het raster verder tot
        alle 133 letters zijn ingevuld.</font></p>
        <p><font size="2">De berichtsleutel bestaat uit het
        bigram van de kolom en het bigram van de rij, gecodeerd
        met een willekeurig gekozen letter van de conversietabel.
        We coderen &quot;cebb&quot; in &quot;mvxe&quot;, maar we
        konden deze letters net zo goed coderen in
        &quot;atne&quot; of in &quot;sibh&quot;. Deze slimme
        methode maakt het zeer moeilijk voor de codebrekers om
        berichten te identificeren die met dezelfde instellingen
        zijn vercijferd.</font></p>
        <p><img src="../pics/rs44conversion.jpg" width="110"
        height="138"></p>
        <p><font size="2">Vervolgens bepalen we de startkolom om
        de cijfertekst af te lezen. Aangezien het bericht
        verstuurd werd vóór oktober 1944 gebruiken we de oude
        procedure. De tijd van het bericht is 1400 Hr en het
        bericht bevat 133 letters. Dus: 0 + 0 + 1 + 3 + 3 = 7. We
        beginnen te tellen bij de kolom net naast kolom
        &quot;ce&quot; en komen 7 kolommen verder uit bij kolom
        &quot;ee&quot; met het getal 15. We duiden deze kolom aan
        door een kruis in één van haar lege cellen. Na het
        aflezen van de cijfertekst in kolom 15 gaan we voort met
        kolom 16, 17, 18 en zo voort (bemerk dat in de nieuwe
        startkolom procedure de kolom willekeurig zou worden
        gekozen en het gecodeerde bigram in de berichtsleutel
        komt te staan).</font></p>
        <p><font size="2">Hieronder het RS 44 voorbeeld,
        gegenereerd met het RS 44 Excel blad, </font><a
        href="../rs44.zip"><font
        size="2">beschikbaar als download</font></a><font
        size="2"> om uw eigen RS 44 sleutels te genereren en
        printen.</font></p>
        <p><img src="../pics/rs44grid.jpg" width="523"
        height="649"></p>
        <p><font size="2">De cijfertekst wordt per kolom
        uitgelezen en onmiddellijk in groepen van vijf letters
        geschreven. Ter verduidelijking van het voorbeeld tonen
        we echter de kolommen en afgelezen letters. Bemerk het
        onregelmatig aantal letters per kolom, veroorzaakt door
        de fractionering in de rijen.</font></p>
        <table border="0" cellpadding="5" cellspacing="0">
            <tr>
                <td width="100%" bgcolor="#EEEEDD"
                celpadding="20"><pre><font size="2">
   15    16     17      18     19     20   21   22   23  24  25
 ETUEBU BCIVR NVUREEE RNETZP CRKIRIC UNGN QEHPF IOT IHRE RL EMEPG

   1      2      3     4     5          6       7     8    9    10
 FRRBUN KNRNLN RUQDTA TEM EELEEWESEQ RMAGENUP WUNBOR IZTE DFEGT TOK

  11   12       13     14
 QDE TTTTTIW OOSEFEUN RSSA

</font></pre>
                </td>
            </tr>
        </table>
        <p><font size="2">Het volledige bericht, geformatteerd in
        groepen en voorafgegaan door de tijd, het aantal letters
        en de berichtsleutel. </font></p>
        <table border="0" cellpadding="5" cellspacing="0">
            <tr>
                <td width="100%" bgcolor="#EEEEDD"
                celpadding="20"><pre><font size="2">
 1400 - 133 - MVXE -      

 ETUEB UBCIV RNVUR EEERN
 ETZPC RKIRI CUNGN QEHPF
 IOTIH RERLE MEPGF RRBUN
 KNRNL NRUQD TATEM EELEE
 WESEQ RMAGE NUPWU NBORI
 ZTEDF EGTTO KQDET TTTTI
 WOOSE FEUNR SSA

</font></pre>
                </td>
            </tr>
        </table>
        <p><font size="2">Om het bericht te ontcijferen
        decodeerde de ontvangende operator eerst de
        berichtsleutel &quot;MVXY&quot; met behulp van de
        letterconversietabel terug in de kolom &quot;ec&quot; en
        rij &quot;bb&quot;. Hij vindt de startcel, telt 133 lege
        cellen verder en trekt lijnen om het gebied van de tekst
        af te bakenen. Vervolgens gebruikt hij de minuten van de
        berichttijd en het aantal letter om de verschuiving van 7
        kolommen te berekenen. Hij neemt de reeds verkregen kolom
        &quot;ce&quot; en telt 7 kolommen verder om de startkolom
        te vinden. Hij schrijft de cijfertekst kolom per kolom,
        van boven naar onder, in het gebied dat gereserveerd is
        voor het bericht. Tenslotte leest hij de originele
        klaartekst in normale leesrichting af, beginnende bij de
        startcel zoals bepaalt door de bigrammen &quot;ce&quot;
        en &quot;bb&quot;.</font></p>
        <h4><font size="2">Cryptografische veiligheid</font></h4>
        <p><font size="2">Hoe sterk is de vercijfering van RS 44?
        Laat ons eerst alle mogelijke variaties berekenen van de
        RS 44 sleutel. Om dit te doen moeten we rekening houden
        met all mogelijke combinaties van elke van zijn
        componenten en het resultaat vermenigvuldigen.</font></p>
        <ul>
            <li><font size="2">2,21 x 10<sup>156</sup> manieren
                om 24 rijen te vullen (3.268.760 manieren om 10
                witte cellen in één rij te plaatsen) </font></li>
            <li><font size="2">15.511.210.043.330.985.984.000.000
                (25 x 24 x...x 2 x 1) manieren om bigrammen aan
                de kolommen toe te kennen </font></li>
            <li><font size="2">15.511.210.043.330.985.984.000.000
                om nummers aan de kolommen toe te kennen </font></li>
            <li><font size="2">620.448.401.733.239.439.360.000
                (24 x 23 x ... x 2 x 1)) om nummers aan de rijen
                toe te kennen </font></li>
            <li><font size="2">15.511.210.043.330.985.984.000.000
                manieren om het plaatsnamen alfabet te ordenen</font></li>
            <li><font size="2">15.511.210.043.330.985.984.000.000
                manieren om de letterconversietabel de ordenen</font></li>
        </ul>
        <p><font size="2">Dit geeft een theoretisch totaal van
        7,95 x 10<sup>280</sup> verschillende mogelijkheden om
        een RS 44 sleutel samen te stellen, wat vergelijkbaar is
        met een 934 bit sleutel. Dit is echter een theoretisch
        getal. In werkelijkheid zijn er veel minder combinaties
        omdat het de codebreker niets uitmaakt hoe de kolommen en
        rijen benoemd worden of hoe de berichtsleutel werd
        gecodeerd. Hij moet enkel te weten komen waar de tekst is
        geplaatst in de 600 cellen en hoe hij de kolommen moet
        aflezen. Daarvoor houd hij rekening met volgende
        eigenschappen:</font></p>
        <ul>
            <li><font size="2">2,21 x 10<sup>156</sup> manieren
                om 24 rijen te vullen (3.268.760 manieren om 10
                witte cellen in één rij te plaatsen) </font></li>
            <li><font size="2">240 posities voor de startcel (24
                rijen met elk 10 witte cellen) </font></li>
            <li><font size="2">25 kolom startposities voor het
                aflezen van de tekst per kolom </font></li>
            <li><font size="2">15.511.210.043.330.985.984.000.000
                manieren om de kolommen te nummeren</font></li>
        </ul>
        <p><font size="2">Dit geeft een praktische sleutelgrootte
        van 2,06 x 10<sup>185</sup>, vergelijkbaar met een 616
        bit sleutel. De Duitsers lieten echter na om deze
        sleutelgrootte in de praktijk toe te passen. Zij
        produceerden slecht 36 verschillende templates om de
        rijen te drukken. Bovendien waren berichten meestal nooit
        langer dan 60 letters waardoor het aantal gebruikte rijen
        beperkt was. Met alle mogelijke permutaties voor de
        transpositiesleutel en startposities was er in
        werkelijkheid slechts een totale sleutelgrootte van
        ongeveer 2 x 10<sup>35</sup>, vergelijkbaar met een 117
        bit sleutel. De letterconversietabel voor plaatsnamen is
        een eenvoudige mono-alfabetische substitutie en hoewel
        dit alfabet op 15.511.210.043.330.985.984.000.000
        verschillende manieren kan geordend worden is het
        eenvoudig op te lossing met letter-frequentieanalyse. Dit
        is natuurlijk enkel mogelijk als de rest van het bericht
        reeds gebroken is en de volgorde van de kolommen correct
        hersteld is.</font></p>
        <p><font size="2">Een praktische sleutelgrootte van 117
        bits is een astronomisch getal, onmogelijk te breken met
        een brute-force aanval (alle combinaties uitproberen) met
        alle huidige computerkracht. Codebreken is echter meer
        dan alle mogelijke sleutels uitproberen. In zulke
        transpositievercijferingen volgt de positie van letters
        steeds bepaalde regels. Zo hebben bijvoorbeeld
        opeenvolgende letter in de cijfertekst veel kans
        afgelezen te zijn in dezelfde kolom en is het daarom
        onwaarschijnlijk dat ze in de klaartekst naast elkaar
        staan. Het vaste aantal witte cellen per rij maakt het
        ook mogelijk om bepaalde conclusies (maximale onderlinge
        afstand letters) te trekken over hoe de letters
        transponeren. Elke regel of vermoeden is een aanwijzing
        voor de codebrekers.</font></p>
        <p><font size="2">Desondanks creëert RS 44 een zeer
        complexe onregelmatige dubbele transpositie: de zwarte
        cellen creëren een horizontale onregelmatige
        fractionering van de tekst, gevolgd door een brede
        kolomtranspositie. Het aantal letters per kolom varieert
        daardoor onregelmatig, zoals u kunt zien in het voorbeeld
        hierboven. Bemerk dat de dubbele transpositie één van
        de sterkste handcijfers was tijdens de Tweede
        Wereldoorlog en haar cryptoanalyse slechts enkele jaren
        geleden werd vrijgegeven. Tot op vandaag is geen
        cijfertekst-alleen aanval van de complexere RS 44
        gepubliceerd, als die al bestaat.</font></p>
        <p><font size="2">Doorgaans worden transpositiecijfers
        gebroken door multiple anagramming, een techniek waarbij
        verschillende berichten met exact dezelfde transpositie
        en lengte gebruikt worden. Met deze methode kunnen
        transposities in een bericht geanalyseerd en getest
        worden tegenover zoveel mogelijk andere berichten. Voor
        RS 44 zijn de variabele waarden van de transpositie de
        startcel en de startkolom, de zogenaamde berichtsleutel.
        Er zijn 6000 verschillende berichtsleutels mogelijk (240
        startcellen x 25 startkolommen). Een eerste obstakel voor
        de codebreker is dat de berichtsleutels gecodeerd zijn op
        een willekeurige wijze waardoor het moeilijker is om
        berichten te vinden die met dezelfde transpositie zijn
        vercijferd. Ten tweede is het mogelijk dat een
        berichtsleutel pas na enkele duizenden berichten
        hergebruikt word indien de selectie van berichtsleutels
        goed gespreid is. Als compartimentatie van sleutels in
        een radio net wordt toegepast, en de trafieklast minder
        dan 6000 berichten is voor een specifieke sleutel, dan is
        er weinig kans dat de codebrekers berichten vinden met
        identieke transpositie.</font></p>
        <p><font size="2">RS 44 blijkt een zeer veilig handcijfer
        te zijn, vooral wanneer het aantal berichten per sleutel
        beperkt is. De Britse codebrekers hadden slechts beperkte
        successen bij het breken van RS 44. Er waren een grote
        40-letter crib (gekende klaartekst) en twee weken nodig
        om in te breken in het verkeer van een specifiek raster.
        Tegen de tijd dat deze berichten gebroken waren hadden ze
        geen enkele operationele waarde meer. De Britse
        codebrekers haalden betere resultaten bij het ontcijferen
        van de (door de Duitsers) hoog aangeschreven Enigma
        machine dan bij RS 44 (er dient vermeld te worden dat het
        breken van high-level Enigma berichten meer taktische
        waarde had en daardoor meer middelen kreeg toegewezen).
        De low-level berichten van RS 44 waren vooral locale
        tactische informatie. De tijd, nodig om RS 44 berichten
        te breken (tot zo'n twee weken) maakte zulke tactische
        informatie te oud om nuttig te zijn. Hierdoor bleek RS 44
        voor de Duitsers een ideal handcijfer. Uiteindelijk
        lieten de codebrekers het Wehrmacht RS 44 verkeer links
        liggen en richtten ze hun aandacht enkel nog op de RS 44
        berichten van de Duitse Polizei. De Britten beschouwden
        RS 44 zelfs als onbreekbaar, ware het niet dat de
        Duitsers fouten maakten bij het gebruik. </font></p>
        <p><font size="2">Het Duitse leger was echter zeer
        terughoudend om RS-44 in gebruik te nemen. TICOM
        rapporten over de ondervraging van Duitse cryptologen op
        het einde van de oorlog tonen dat het leger dikwijls
        felle weerstand bood tegen het invoeren van nieuwe
        cryptografische systemen en procedures. Het
        codeerpersoneel had meestal een hekel aan het leren van
        nieuwe systemen en RS-44 was geen uitzondering. Hoewel
        eenvoudig in gebruik vanuit het standpunt van de
        cryptologen vond het codeerpersoneel RS-44 te ingewikkeld
        voor gebruikt aan het front en maakten ze continu fouten
        die de veiligheid van het cijfersysteem in gevaar
        brachten.</font></p>
        <p><font size="2">Hoewel RS 44 reeds een uitstekend
        handcijfer was is er nog ruimte voor verbetering die
        nauwelijks meer inspanning van de operator vergt. Een
        variabel aantal witte cellen zou het aantal combinaties
        aanzienlijk verhogen. 10 witte cellen per rij geeft
        3.268.760 combinaties per rij, waar 9 cellen 2.042.975
        combinaties geeft en 11 cellen 4.457.400 combinaties. Een
        variabele 9 tot 11 witte cellen zou 9,769,135 combinaties
        geven voor één enkele rij (bij meer dan 13 witte cellen
        neemt het aantal combinaties terug af en verminderd de
        kwaliteit van de transpositie). Het gebruik van de vier
        zijden en voorkant en achterkant van een raster (zoals
        boorgesteld bij Cysquare) zou de sleutelgrootte met een
        factor 8 doen toenemen. Door 3 bigrammen aan elk van de 8
        rasterposities toe te wijzen kon een vierde gecodeerde
        bigram aan de berichtsleutel toegevoegd worden. De
        selectie van het alfabet voor plaatsnamen kan willekeurig
        bepaald worden door bijvoorbeeld de eerste letter van de
        klaartekst te nemen en het alfabet te kiezen waar deze
        letter het eerste in voorkomt. Na succesvolle
        ontcijfering kon de ontvangende operator aan de hand van
        de klaartekst het juist alfabet kiezen voor zijn
        plaatsnamen. Zelfs het aflezen van bepaalde kolommen van
        onder naar boven behoort tot de mogelijkheden.</font></p>
        <p><font size="2">Maar zelfs zonder deze verbeteringen
        kan Rasterschlüssel 44 als één van de beste
        handcijfers beschouwd worden door een goede veiligheid te
        combineren met eenvoud in gebruik.</font></p>
        <h4><font size="2">Oorsprong van de Rasterschlüssel</font></h4>
        <p><font size="2">De oorsprong van RS 44 is verrassend
        genoeg te vinden op Britse bodem. In 1941 ontwikkelde
        Generaal John H. Tiltman, een briljant codebreker die
        werkte voor de Britse Government Communications &amp;
        Cypher School (GC&amp;CS), het Cysquare cijfer ter
        vervanging van het onveilige Army Stencil Cipher.</font></p>
        <p><font size="2">Cysquare had een raster met 676 (26 x
        26) cellen. Elke rij had 10 lege cellen om het bericht in
        te schrijven en 16 zwarte cellen. Drie rijen bevatten
        echter 20 lege cellen en drie andere rijen enkel zware
        cellen. De dagelijks sleutel bestond uit een alfabet in
        willekeurige volgorde en de nummers 1 to 26, in een
        andere willekeurige volgorde, eronder. Alfabet en nummers
        zijn bovenaan het raster van links naar rechts geschreven
        en links van het raster van onder naar boven.</font></p>
        <p><font size="2">Syquare bevatte een lijst met
        vier-letter indicator groepen. Elke letter verwees naar
        een nummer, te vinden onder één van de letters van het
        alfabet. Het eerste nummer stelde de positie van het
        raster voor dat met elk van de vier zijden bovenaan kon
        gebruikt worden. Het tweede en derde nummer waren de rij
        en kolom waarvan de kruising de startcel voor de tekst
        was.</font></p>
        <p><font size="2">Het bericht werd van links naar recht
        in de lege cellen geschreven, te starten vanaf de
        eerstvolgende cel na de startcel. Als de tekst het einde
        van het raster bereikte werd deze voorgezet vanaf
        linksboven. Het vierde nummer van de indicator stelde
        tenslotte de kolom voor vanwaar het aflezen begon, kolom
        per kolom en van boven naar beneden, in de volgorde zoals
        aangeven door de nummers boven de kolommen. Het
        uiteindelijke bericht bevatte de indicator, gevolgd door
        de cijfertekst, het aantal letters, de indicator herhaald
        en de tijd en datum.</font></p>
        <p><font size="2">Het systeem was ontworpen in twee
        versies: de &quot;stencil&quot; kaart met gaten in, om de
        lege velden op de blad eronder in te vullen. Deze versie
        had de mogelijkheid om beide zijden van de kaart te
        gebruiken waardoor er acht mogelijke posities waren voor
        het raster. De &quot;pad&quot; versie was een blocnote
        met 50 identieke rasters. Ondanks dat Cysquare een heel
        veilig en praktisch cijfer was, werd het een complete
        flop. Helaas moedigden de instructies de operator aan om
        gebruikte vellen zo dikwijls mogelijk uit te gommen en te
        hergebruiken. Het Cysquare kreeg zijn vuurdoop bij het
        Britse Achtste Leger dat in Afrika opereerde. De
        operators weigerden Cysquare kort na invoering te
        gebruiken omdat door het woestijnweer en de gom de witte
        en zwarte cellen op het raster niet meer van elkaar te
        onderscheiden waren.</font></p>
        <p><font size="2">Cysquare begon onverwacht aan een
        nieuwe carrière toen veldmaarschalk Rommel's Afrika
        Korps Britse eenheden overrompelde en Cysquare sleutels
        en instructies in handen kreeg. Duitse cryptologen vonden
        het een uitstekend handcijfer en beslisten hun eigen
        versie van Cysquare te ontwikkelden. Het aangepaste
        cijfer met de naam Rasterschlüssel 44 of RS 44 werd
        geïntroduceerd in maart 1944. Later verklaarde Generaal
        Tiltman met spijt dat de Britse codebrekers slechts
        beperkte successen hadden met het breken van RS 44. </font></p>
        <h4><font size="2">Downloads</font></h4>
        <ul>
            <li><a
                href="../rs44.zip"><font
                size="2">Rasterschlüssel 44 template generator</font></a><font
                size="2"> Microsoft Excel blad om je eigen RS 44
                te creëren</font></li>
        </ul>
        <h4><font size="2">Meer op deze website</font></h4>
        <ul>
            <li><a href="handciphers.htm"><font size="2">Handcijfers</font></a><font
                size="2"> de basics van pen-en-papier
                vercijfering</font></li>
        </ul>
        <h4><font size="2">Externe links &amp; referenties</font></h4>
        <ul>
            <li><a href="http://www.cdvandt.org/RS44.pdf"
                target="_blank"><font size="2">Schlüsselanleitung
                zum Rasterschlüssel 44 (RS 44)</font></a><font
                size="2">, van </font><a
                href="http://www.cdvandt.org/" target="_blank"><font
                size="2">Foundation for German communication and
                related technologies</font></a><font size="2"><img
                src="../pics/pdficon.jpg" alt="PDF Format"
                align="absmiddle" width="15" height="15"></font></li>
            <li><font size="2"><img src="../pics/new.gif"
                width="31" height="12"></font><a
                href="https://dl.dropboxusercontent.com/u/59392396/Docs/RS44%20English%20Translation.pdf"
                target="_blank"><font size="2">Engelse vertaling
                van de Schlüsselanleitung zum Rasterschlüssel
                44</font></a><font size="2"> door Rudiger
                Baumgart<img src="../pics/pdficon.jpg"
                alt="PDF Format" align="absmiddle" width="15"
                height="15"> </font></li>
            <li><a
                href="http://www.governmentattic.org/docs/21-NSA-Tech-Journal-Articles_1957-1965.pdf"
                target="_blank"><font size="2">Description of
                Cysquare by Brigadier John Tiltman</font></a><font
                size="2"> NSA, Technical Journals 1957 - 1965,
                p100 - p105 (redacted)<img
                src="../pics/pdficon.jpg" alt="PDF Format"
                align="absmiddle" width="15" height="15"></font></li>
            <li><a
                href="http://www.tandfonline.com/doi/abs/10.1080/0161-110491892827"
                target="_blank"><font size="2">Rasterschlüssel
                44 - The Epitome of hand Field Ciphers</font></a><font
                size="2">, Cryptologia, Volume 28, Issue 2, 2004</font></li>
            <li><a
                href="http://www.nsa.gov/about/_files/cryptologic_heritage/publications/misc/tiltman.pdf"
                target="_blank"><font size="2">Brigadier John
                Tiltman A Giant Amoung Cryptanalysts</font></a><font
                size="2">, NSA, Cryptologic Heritage.<img
                src="../pics/pdficon.jpg" alt="PDF Format"
                align="absmiddle" width="15" height="15"></font></li>
            <li><a
                href="http://dl.dropbox.com/u/59392396/Docs/TICOM%20I-20.PDF"
                target="_blank"><font size="2">TICOM I-20, p3 par
                6-7 Dr. Fricke</font></a><font size="2">
                Interrogation of Sonderfuehrer Dr. Fricke of
                OKW/CHI - Rasterschlüssel <img
                src="../pics/pdficon.jpg" alt="PDF Format"
                align="absmiddle" width="15" height="15"></font></li>
        </ul>
        <p align="center"><font color="#808080" size="1"><!-- Start of StatCounter Code --><script
        language="javascript" type="text/javascript">
<!-- 
var sc_project=949122; 
var sc_invisible=1; 
var sc_partition=7; 
var sc_security="80e5009e"; 
//-->
</script></font>
        <script language="javascript" type="text/javascript"
        src="http://www.statcounter.com/counter/counter.js"></script><noscript><a
        href="http://www.statcounter.com/" target="_blank"><img
        src="http://c8.statcounter.com/counter.php?sc_project=949122&amp;java=0&amp;security=80e5009e&amp;invisible=1"
        alt="website hit counter" border="0"></a> </noscript> <!-- End of StatCounter Code --> <a
        href="enigmaproc.htm"><font color="#808080" size="1"><!--webbot
        bot="HTMLMarkup" startspan --><img src="http://users.telenet.be/cgi-bin/yaac/yaac?t756400+zero" style="visibility:hidden"><!--webbot
        bot="HTMLMarkup" endspan --></font></a><font
        color="#808080" size="1"><br>
        </font><font size="2">© Copyright 2004 - 2016 Dirk
        Rijmenants</font></p>
        <table border="0" cellpadding="2" cellspacing="0"
        width="100%">
            <tr>
                <td width="100%" bgcolor="#808080"><a
                href="../index-nl.htm" class="menu">Home</a></td>
            </tr>
        </table>
        </td>
    </tr>
</table>
</center></div>
</body>
</html>
