<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Cryptografie</title>
<link rel="stylesheet" type="text/css" href="../standaard.css">
</head>

<body background="../pics/back4.gif" bgcolor="#FFFFFF">
<div align="center"><center>

<table border="0" cellpadding="10" cellspacing="0" width="950"
background="../pics/back5.gif">
    <tr>
        <td><table border="1" cellpadding="0" cellspacing="0"
        width="100%" bordercolor="#FFFFFF"
        bordercolordark="#FFFFFF" bordercolorlight="#FFFFFF">
            <tr>
                <td width="100%"
                background="../pics/backheader.jpg"
                bordercolor="#000000" bordercolordark="#000000"
                bordercolorlight="#000000"><table border="0"
                cellspacing="10" width="100%">
                    <tr>
                        <td align="right"><font color="#000000"
                        size="3"><strong>CODEERMACHINES EN
                        CRYPTOGRAFIE</strong></font></td>
                    </tr>
                    <tr>
                        <td><font color="#000000" size="5"><strong>Wat
                        is Cryptografie?</strong></font></td>
                    </tr>
                </table>
                <table border="0" cellpadding="2" cellspacing="0"
                width="100%">
                    <tr>
                        <td width="100%" bgcolor="#808080"><a
                        href="../index-nl.htm" class="menu">Home</a></td>
                    </tr>
                </table>
                </td>
            </tr>
        </table>
        <p><br>
        </p>
        <h4><font size="2">Wat is Cryptografie</font></h4>
        <p><font size="2"><img src="../pics/codewheel.gif"
        align="right" border="1" hspace="5" width="217"
        height="213"></font><font size="2">Cryptografie (van het
        Griekse Krypto 'verborgen' en Grafo 'schrift') is de
        studie en toepassing van technieken om informatie te
        verbergen of te beschermen tegen lezen door onbevoegden.
        De beschermde informatie kan geschreven tekst zijn,
        elektrische signalen zoals Telex, Morse of spraak,
        allerhande digitale informatie zoals computerbestanden,
        e-mail berichten of data transmissie.</font></p>
        <p><font size="2">De onbewerkte leesbare informatie wordt
        klare tekst of data genoemd. Het proces om de informatie
        onleesbaar te maken noemt vercijfering of encryptie. Het
        resultaat van encryptie is een cijfertekst of cryptogram.
        Het omkeren van de vercijfering om de originele
        informatie te bekomen noemt men ontcijfering of
        decryptie. Om informatie te vercijferen of te ontcijferen
        gebruikt men een algoritme of 'cijfer'.</font></p>
        <p><font size="2">Hoe dat algoritme werkt wordt bepaald
        door de sleutel, soms ook paswoord genoemd (bij crypto
        machines is de sleutel de instelling van de machine). De
        geheime sleutel is enkel gekend door diegene die bevoegd
        is om toegang te hebben tot de informatie. Zonder kennis
        van de sleutel is het normaal gezien onmogelijk het
        vercijferingsproces om te keren, of zal een poging om het
        proces om te keren zo lang duren om het dat de informatie
        achterhaald en nutteloos is. </font></p>
        <p><font size="2">Cryptanalyse of crypto-analyse is de
        studie en analyse van bestaande cijfers of algoritmes, om
        hun kwaliteit te beoordelen, zwakke punten te zoeken, of
        een manier te vinden om het vercijferingsproces om te
        keren. Ontcijfering van informatie zonder de sleutel
        (veelal ook zonder toestemming) noemt men
        cryto-analytische aanval of een cijfer of algoritme
        breken of kraken.</font></p>
        <p><font size="2">Een crypto-analytische aanval maakt
        gebruik van zwakheden in het algoritme of het
        crypto-apparaat, implementatiefouten of procedures, of
        doorzoekt alle mogelijke sleutelinstellingen
        (brute-kracht aanval). Er zijn twee belangrijke types van
        aanval: de cijfertekst-alleen aanval, waarbij de
        aanvaller enkel beschikt over de cijfertekst, en de
        gekende-klaartekst aanval, waarbij de aanvaller beschikt
        over zowel de cijfertekst en de klare tekst of vermoedde
        klare tekst.</font></p>
        <p><font size="2">Cryptologie omvat zowel cryptografie
        (maken) en cryptanalyse (breken). De uitdrukkingen
        'code', 'coderen' en 'decoderen' worden regelmatig
        gebruikt bij cryptografie. Een code is echter een
        eenvoudige vervanging van informatie door andere
        informatie en gebruikt geen algoritme. Doorgaans zijn dit
        codeboeken of tabellen die de ene waarde (letters,
        woorden of zinnen) omzet in een andere waarde
        (letterreeks, numerieke waarde of speciale symbolen).
        Cryptografie daarentegen gebruikt een algoritme (meestal
        een combinatie van fractionering, transpositie en
        substitutie) om de informatie te manipuleren. Hoewel
        technisch gezien fout, wordt de uitdrukking 'coderen'
        vaak gebruikt om vercijfering of encryptie aan te duiden.</font></p>
        <h4><font size="2">De Geschiedenis van Cryptografie in
        een notendop</font></h4>
        <p><font size="2">Sinds het bestaan van de mens heeft
        deze geheimen en zijn er anderen die deze geheimen te
        weten willen komen. De vroegste vormen van cryptografie
        werden uitgevoerd met pen en papier en waren dan ook
        enkel beschikbaar voor de hogere klasse die kon lezen en
        schrijven. Deze klassieke cijfers waren meestal
        transpositiecijfers, die de volgorde van letters in het
        bericht wijzigde, en substitutiecijfers, die letters of
        woorden vervingen door andere letters of woorden. Eén
        van de vroegst gekende substitutiecijfers was Caesars
        cijfer of Caesars shift, waarbij de letters van het
        alfabet vervangen werden door een tweede alfabet dat
        enkele plaatsen verschoven was tegenover het eerste. Het
        cijfer was genoemd naar Julius Caesar, die het gebruikte
        voor communicatie met zijn generaals.</font></p>
        <p><font size="2">Cryptografie wordt sindsdien gebruikt
        om de geheime communicatie te beveiligen van militaire
        leiders, diplomaten, spionnen, kerk en staat. De vroegste
        cijfers vertoonden echter statistische informatie die kon
        gebruikt worden om het cijfer te breken. Al in de 9de
        eeuw ontdekten Arabische wiskundigen de frequentieanalyse
        en ontwikkelden methodes om vercijferingen te breken. De
        race tussen codemakers en codebrekers begon.
        Frequentieanalyse bleek de meeste cijfers te breken en
        het was pas met de uitvinding van het polyalfabetische
        cijfer door Leon Battista Alberti in de 15de eeuw dat de
        codemakers terug een stap voor waren op de codebrekers.
        Polyalfabetische cijfers zoals Vigenère gebruiken
        meerdere alfabet sets bij het vercijferingsproces.
        Eeuwenlang werden deze cijfers onbreekbaar geacht, totdat
        Charles Babage in de 19de eeuw de techniek van multiple
        frequentieanalyse ontwikkelde.</font></p>
        <p><font size="2">Cryptografie werd intensief gebruikt
        door overheden om hun diplomatieke post te beveiligen. In
        de 18de eeuw begonnen alle belangrijke landen in Europa
        cryptologen te rekruteren om ofwel hun eigen
        communicatie, meestal brieven via postdienst, te
        beveiligen, ofwel om die van andere landen te
        ontcijferen. Deze bureaus werden bekend als de Zwarte
        Kamers. Sommige van de meest beruchte Zwarte Kamers waren
        de Oostenrijkse Geheime Kabinets-Kanzlei in Wenen, het
        Franse Cabinet Noir en later de Britse Room 40. Berucht
        in die zin dat zij zeer bedreven waren in het
        onderscheppen en ontcijfering van allerhande militaire en
        diplomatieke post van vriend en vijand. Cryptografie werd
        al snel een belangrijk wapen in de politiek en de vele
        oorlogen in Europa.</font></p>
        <p><font size="2">Tegen het einde van de 19de eeuw kwam
        er belangrijke vooruitgang in de cryptografie. Auguste
        Kerckhoffs was één van de belangrijkste mensen die
        cryptografie veranderde van donkere kunst in wetenschap.
        Het was Kerckhoffs die het fundamentele principe
        verklaarde dat goede vercijfering nooit mag gebaseerd
        zijn op de geheimhouding van het algoritme - dat sowieso
        vroeg of laat gecompromitteerd word - maar enkel
        gebaseerd op de geheimhouding van de sleutel.</font></p>
        <p><font size="2">Tijdens de Eerste Wereldoorlog werden
        veel nieuwe pen-en-papier cijfers of handcijfers
        ontwikkeld. Veel gebruikte cijfers waren ADFGVX, Playfair
        en Dubbele Transpositie. Zij waren allen gebaseerd op
        transpositie, substitutie en fractionering van letters.
        Een belangrijke uitvinding was de one-time pad
        vercijfering voor Telex signalen door Gilbert Vernam in
        1917. Hij ontdekte dat wanneer een Telex signaal gemixt
        werd met een willekeurige sleutel, even lang als het
        bericht, het bericht onbreekbaar was. Pen-en-papier
        versies, ook wel éénmalige blokcijfers genoemd, volgden
        weldra. Met de opkomst van draadloze communicatie groeide
        de vraag naar veilige communicatie exponentieel. De
        onpraktische en tijdrovende handcijfers konden de
        groeiende berichtenstroom niet aan en dit leidde tot de
        ontwikkeling van de eerste codeermachines, ook wel
        cijfermachines of cryptomachines genoemd.</font></p>
        <p><font size="2">Na de Eerste Wereldoorlog domineerden
        twee types codeermachines de markt. De elektromechanische
        rotormachines zoals de Duitse Enigma, de Siemens &amp;
        HalskeT-52 en de Britse Typex enerzijds, en de volledig
        mechanische pin-en-lug type machines zoals de Hagelin
        modellen anderzijds. Hoewel de machines het meeste werk
        overnamen bleven handcijfers toch in gebruik voor
        kortetermijn tactische doeleinden, waar de tijd, nodige
        om het bericht te breken, de ontcijferde informatie
        tactisch nutteloos maakte. Zo werd bijvoorbeeld de
        Dubbele Transpositie vanwege zijn hoge veiligheid
        gebruikt tijdens de Tweede Wereldoorlog door zowel de
        Geallieerden als de As-mogendheden. Sommige pen-en-papier
        cijfers zoals de one-time pads bleven in gebruik tot in
        de Koude Oorlog en zelfs nadien nog door
        inlichtingendiensten, vanwege hun absolute veiligheid.</font></p>
        <p><font size="2">Alle belangrijke landen realiseerden
        zich het belang van informatievergaring en nieuwe
        organisaties zagen het licht. In Engeland werd Room 40
        gereorganiseerd tot de Government Communications &amp;
        Cipher School (GC&amp;CS), die een beslissende rol
        speelde tijdens de Tweede Wereloorlog. Enkele van hun
        meest bekende cryptologen waren Alastair Denniston, Dilly
        Knox en John Tiltman. In de Verenigde Staten waren de
        Signal Intelligence Service (SIS) en de Communications
        Security section van het Office of Naval communications
        (OP-20-G) de belangrijkste codebrekers, met legendarische
        cryptologen zoals William Friedman en Meredith Gardner. </font></p>
        <p><font size="2">De Tweede Wereldoorlog leidde tot een
        hele reeks nieuwe codeermachines zoals de Amerikaans
        SIGABA en SIGCUM, en de Duitse Lorenz SZ-40 en
        Schlusselgeraet 41/42. Om het enorme aantal vercijferde
        berichten te breken zochten de codebrekers naar nieuwe
        geautomatiseerde technieken. In Bletchley Park
        ontwikkelden Max Newton en Tommy Flowers de Colossus, de
        eerste programmeerbare digitale computer, om de Lorenz
        berichten te breken. Dit was de eerste stap in de
        evolutie van cryptografie naar het tijdperk van de
        computers. Modernere codeermachines zoals de KL-7, Fialka
        M-125, Hagelin CX-52 en de KL-51 bleven echter domineren
        tot eind jaren '80, toen de digitalizering definitief
        doorbrak.</font></p>
        <p><font size="2">Het was Claude Elwood Shannon die de
        grondlegger was van de moderne cryptografie op basis van
        wiskundige principes en in 1948 de Informatie Theorie
        publiceerde. De ontwikkeling van elektronica en digitale
        computers maakte het ontwerpen mogelijk van algoritmes
        die complexer waren dan ooit tevoren. Deze nieuwe
        algoritmes waren niet meer gebaseerd op eenvoudige
        substitutie en transpositie, maar op grote aantallen
        complexe bewerkingen op data bits. Eén van de eerste
        blokcijfers - encryptie op blokken van data bits - was
        het Lucifer algoritme, ontwikkeld door Feistel en
        Coppersmith voor IBM, en gebaseerd op wat men een Feistel
        netwerk noemt. Dit was de voorloper van DES, de
        allereerste cryptografische standaard.</font></p>
        <p><font size="2">De revolutie op gebied van computers
        leidde echter niet alleen tot betere
        vercijferingstechnieken maar ook tot betere en snellere
        technieken om vercijferde data te breken. De race tussen
        codemakers en codebrekers ging voort zoals voorheen.
        Absolute veiligheid was één van de redenen dat one-time
        pad systemen in gebruik bleven tot de jaren 80 voor o.a.
        Telex verkeer, hoewel de duren en complexe
        sleuteldistributie,' een typisch nadeel van one-time pad,
        enkel haalbaar was voor het leger en de diplomatie.</font></p>
        <p><font size="2">Tot de jaren '70 bleef de wereld van
        cryptografie zeer gesloten en vooral gecontroleerd door
        overheidsinstanties. Dit veranderde drastisch met de open
        publicatie van DES, de Data Encryption Standard, en het
        RSA Public Key Algoritme. Het principe van Kerckhoffs
        volgend werden nieuw ontworpen algoritmes publiek
        vrijgegeven, om hen te onderwerpen aan intensief
        academisch onderzoek. Het voordeel is duidelijk. Een
        grote open cryptografische gemeenschap kan nu nieuwe
        algoritmes beoordelen, zwakheden ontdekken, verbeteringen
        voorstellen of het gebruikt van zwakke algoritmes
        afwijzen. Dit leidde tot een 'overleven van de sterkste',
        met kwalitatieve crypto standaarden. Desalniettemin
        worden nog steeds geheime algoritmes ontwikkeld, meestal
        voor gebruik binnen overheidsdiensten. </font></p>
        <p><font size="2">De meest gebruikte symmetrische
        algoritmes van vandaag zijn de Advanced Encryptions
        Standard (AES), International Data Encryption Algorithm
        (IDEA), Blowfish en Triple DES. Een ander type computer
        algoritmes waren de stream ciphers of stroomcijfers. Zij
        werden ontwikkeld als antwoord op het distributieprobleem
        van lange sleutels zoals gebruikt bij one-time pads. Waar
        blokcijfers een cryptografische functie uitvoeren op een
        blok data bits van vaste grootte, genereert men bij
        stroomcijfers een lange reeks van willekeurige waarden,
        die dan gemixt worden met de klare informatie. Enkele
        bekende stroomcijfers zijn RC4, SEAL en SOBER.</font></p>
        <p><font size="2">Een ander gebied van cryptografie is de
        integriteit en authenticiteit van berichten. Hoe kunnen
        we zeker zijn dat het bericht dat we ontvangen authentiek
        is en niet werd vervalst of gewijzigd? De oplossing is
        een Hash functie. Een Hash functie of één-wegs-functie
        gebruikt een crypto algoritme om informatie om te zetten
        in een getal van vaste lengte, de Hash waarde. Deze
        waarde wordt gebruikt om het bericht te ondertekenen.
        Deze unieke Hash waarde kan niet berekend worden zonder
        de juiste geheime sleutel. Daarom is het onmogelijk om de
        inhoud van een bericht te wijzigen, aangezien dit een
        herberekening van de Hash waarde vereist. Ondertussen
        zijn verschillende veilige Hash functies ontwikkeld zoals
        MD5, SHA-2 en RIPEMD.</font></p>
        <p><font size="2">De belangrijkste ontwikkeling in de
        moderne cryptografie was de publieke-sleutel
        cryptografie. Tot 1970 was alle encryptie gebaseerd op
        symmetrische sleutel cryptografie. Zowel vercijfering als
        ontcijfering worden uitgevoerd met dezelfde sleutel. De
        verzender en ontvanger van de informatie dienen dezelfde
        sleutel te bezitten. Het nadeel van dit systeem is de
        sleuteldistributie met verscheidene veiligheidsrisico's.
        De uitvinding van asymmetrische publieke-sleutel
        cryptografie door James Ellis was een revolutie in de
        wereld van cryptografie. Bij publieke-sleutel
        cryptografie worden twee sleutels gebruikt. Een publieke
        sleutel, die enkel gebruikt wordt voor vercijfering, en
        een private - geheime - sleutel voor ontcijfering.
        Sindsdien kan men de publieke sleutel vrij beschikbaar
        maken. Iedereen kan een bericht, voor u bestemd,
        vercijferen met uw publieke sleutel, maar enkel u kunt
        het bericht ontcijferen met uw private sleutel. Het is
        niet meer noodzakelijk om een geheime sleutel te delen!
        James Ellis' uitvinding in het Government Communications
        Headquarters (GCHQ), de opvolger van de GC&amp;CS, bleef
        topgeheim. Maar in 1976 stelden Whitfield Diffie en
        Martin Hellman hun eigen asymmetrisch publieke-sleutel
        algoritme voor en in 1978 ontwikkelden Ronald Rivest, Adi
        Shamir, en Len Adleman het RSA algoritme. Vanwege hun
        oplossing van het probleem van sleuteldistributie zijn de
        Diffie-Hellman en RSA algoritmes vandaag enkele van de
        meest gebruikte ter wereld.</font></p>
        <p><font size="2">Publieke-sleutel algoritmes zijn
        gebaseerd op het probleem van complexe berekeningen. Het
        Diffie-Hellman is gebaseerd op het probleem van discrete
        logaritmes en RSA op het probleem van ontleden van grote
        priemgetallen. Publieke-sleutel algoritmes hebben grote
        sleutels en benodigen veel berekeningen, wat hen enkel
        geschikt maakt voor vercijfering van kleine hoeveelheden
        informatie. Daarom worden de traditionele symmetrische
        algoritmes meestal gebruikt om informatie te vercijferen
        en het publieke-sleutel algoritme om de geheime sleutel
        van de symmetrische vercijfereng te vercijferen. Eén van
        de populairste toepassingen van dit principe is Philip
        Zimmermann's PGP, een combinatie van krachtige
        symmetrische blokcijfers, de praktische publieke-sleutel
        cryptografie en de digitale ondertekening door Hash
        functies.</font></p>
        <h4><font size="2">Cryptografie vandaag</font></h4>
        <p><font size="2">Wat betekent cryptografie voor u?
        Alles! Vandaag is cryptografie verweven in alle aspecten
        van ons leven. Als u verbinding maakt met het Internet om
        te surfen, te e-mailen of inloggen op uw favoriete forum,
        dan is die verbinding beveiligd met TLS (Transport Layer
        Security). Het TLS protocol maakt gebruik van sterke
        encryptie om onderschepping of vervalsing te voorkomen.
        En het is niet enkel uw computer die cryptografie
        gebruikt. Als we gaan winkelen, scant men onze
        klantenkaart en de gegevens gaan naar een beveiligde
        database. Als u betaald met de bankkaart of geld afhaalt
        van de bankautomaat worden de transacties beveiligd door
        cryptografie. Informatie op de chip van uw
        identiteitskaart is vercijferd. Uw gesprekken via GSM
        worden gedigitaliseerd en vercijferd om afluisteren te
        voorkomen. Telkens u de afstandbediening gebruikt van de
        centrale vergrendeling van uw auto communiceert de
        sleutel met uw auto om een nieuwe unieke sleutel te
        genereren, beveiligd door cryptografie. Laat het ons zo
        stellen: Wat zou u er van denken als iemand, bijvoorbeeld
        uw makelaar van uw levensverzekering, eenvoudigweg via
        het Internet de computerbestanden van uw dokter kan
        inzien? Of iemand die uw gerechtelijk dossier kan inzien
        zonder toestemming? Wat als uw werkgever uw
        bankverrichtingen kan nazien? Cryptografie verhinderdt
        mensen om uw privacy te schenden.</font></p>
        <p><font size="2">Het belangrijkste voordeel van
        cryptografie is inderdaad privacy. Vandaag zijn onze
        levens echter volledig gedigitaliseerd. Vrijwel al uw
        persoonlijke informatie is opgeslagen in één van de
        vele databases van de overheid, politie,
        gemeentediensten, sociale instellingen, banken,
        commerciële instellingen en noem maar op. Al deze
        informatie kan in de handen van onbevoegden komen of
        zelfs misbruikt worden. Dit betekend dat we
        kwaliteitsvolle encryptie nodig hebben en de technologie
        in handen moeten houden om onze privacy te vrijwaren.
        Overheden zijn terughoudend om hun burger sterke
        cryptografie te laten gebruiken, en doen ze dat toch, dan
        willen ze er controle over behouden. Een veel gebruikt
        argument door de overheid is dat wanneer iedereen sterke
        encryptie kan gebruiken, de criminelen dit ook kunnen.
        Dit houdt natuurlijk geen steek want criminelen hebben
        genoeg methodes om hun privacy te vrijwaren. Sterke
        encryptie verbieden zou de strijd tegen criminaliteit
        niet vergemakkelijken, en zou de overheid in staat
        stellen om hun burgers in de gaten te houden. Wetten
        kunnen gemaakt worden om de sterkte van cryptografische
        software te beperken, gedeelde-sleutel protocollen te
        verplichten, of inlichtingendiensten toe te laten uw
        gegevens te kraken. Overheidsinstellingen,
        verantwoordelijk voor goedkeuring en export van
        cryptografie zouden patenten kunnen blokkeren of enkel
        algoritmes toelaten die ze zelf kunnen kraken. U kunt
        misschien geen bezwaar hebben tegen het schenden van uw
        privacy door de regering, natuurlijk enkel 'in geval van
        nood' en met toelating van justitie, maar regeringen en
        wetten wijzigen en wat vandaag een democratisch verkozen
        regering is kan morgen totalitaire trekjes krijgen.
        Daarom moeten wij vrij kunnen beschikken over degelijke
        cryptografische toepassingen om onze basisrechten te
        vrijwaren, vandaag én morgen. Is cryptografie belangrijk
        voor u? Absoluut!</font></p>
        <h4><font size="2">Meer informatie over cryptografie</font></h4>
        <ul>
            <li><a
                href="http://library.thinkquest.org/07aug/01676/"
                target="_blank"><font size="2">Hash That! Can you
                keep a secret?</font></a></li>
            <li><a
                href="http://nl.wikipedia.org/wiki/Cryptografie"
                target="_blank"><font size="2">Cryptografie op
                Wikipedia</font></a></li>
            <li><a
                href="http://www.esat.kuleuven.be/cosic/intro/"
                target="_blank"><font size="2">Introduction to
                Cryptography door de COSIC groep Leuven</font></a></li>
            <li><a
                href="http://www.garykessler.net/library/crypto.html"
                target="_blank"><font size="2">Gary Kessler's
                Overview of Cryptography</font></a><font size="2">
                </font><font size="1"><img src="../pics/new.gif"
                width="31" height="12"></font></li>
            <li><a
                href="http://www.simonsingh.net/Crypto_Corner.html"
                target="_blank"><font size="2">Simon Singh's
                Crypto Corner</font></a></li>
            <li><a href="http://www.iacr.org/" target="_blank"><font
                size="2">International Association for
                Cryptologic Research</font></a></li>
            <li><a href="http://www.cacr.math.uwaterloo.ca/hac/"
                target="_blank"><font size="2">Handbook of
                Applied Cryptography</font></a></li>
            <li><font size="1"><img src="../pics/new.gif"
                width="31" height="12"></font><a
                href="http://www.youtube.com/watch?v=1BJuuUxCaaY"
                target="_blank"><font size="2">Information
                Security Before and After Publik Key Cryptography</font></a><font
                size="2"> interessante video met Whitfield Diffie</font></li>
        </ul>
        <p align="center"><font color="#808080" size="1"><!-- Start of StatCounter Code --><script
        language="javascript" type="text/javascript">
<!-- 
var sc_project=949122; 
var sc_invisible=1; 
var sc_partition=7; 
var sc_security="80e5009e"; 
//-->
</script></font>
        <script language="javascript" type="text/javascript"
        src="http://www.statcounter.com/counter/counter.js"></script><noscript><a
        href="http://www.statcounter.com/" target="_blank"><img
        src="http://c8.statcounter.com/counter.php?sc_project=949122&amp;java=0&amp;security=80e5009e&amp;invisible=1"
        alt="website hit counter" border="0"></a> </noscript> <!-- End of StatCounter Code --> <a
        href="enigmaproc.htm"><font color="#808080" size="1"><!--webbot
        bot="HTMLMarkup" startspan --><img src="http://users.telenet.be/cgi-bin/yaac/yaac?t756400+zero" style="visibility:hidden"><!--webbot
        bot="HTMLMarkup" endspan --></font></a><font
        color="#808080" size="1"><br>
        </font><font size="2">© Copyright 2004 - 2016 Dirk
        Rijmenants</font></p>
        <table border="0" cellpadding="2" cellspacing="0"
        width="100%">
            <tr>
                <td width="100%" bgcolor="#808080"><a
                href="../index-nl.htm" class="menu">Home</a></td>
            </tr>
        </table>
        </td>
    </tr>
</table>
</center></div>
</body>
</html>
